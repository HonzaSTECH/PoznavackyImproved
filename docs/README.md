# Poznávačky
## Vznik projektu

Psaní "poznávaček" na základních i středních školách je vcelku běžná záležitost. Naučit se a poznat různé rostliny a živočichy, to zní jednoduše, v momentě, kdy se ale jejich počet pohybuje v řádu desítek až stovek, už je třeba přípravě věnovat nějaký čas. 

V naší třídě se většinou našel nějaký obětavý spolužák, který z obrázků organismů, které jsme měli umět poznat, vytvořil prezentaci, díky které jsme se mohli učit. Problém byl, že jsme se spíše než rostliny a živočichy naučili konkrétní obrázky a u jiných měli problém. Řešením bylo najít více obrázků daného organismu, obětavý spolužák byl ale v takovém případě zavalen prací na několik hodin. A tak jsme vymysleli ještě jeden způsob.

## Funkce

Webová aplikace na poznávání organismů nabízí tři funkce - přidávání nových obrázků, procházení již přidaných obrázků a testování.

### Přidávání obrázků

Přidávat obrázky může každý, a práce s hledáním obrázků se tak rozdělí mezi více lidí. Stačí zvolit požadovaný organismus ze seznamu a kliknutím na jedno tlačítko vyhledat obrázky, z nich pak nějaký vybrat a odkaz na něj zkopírovat do textového pole. Poté uvidíte náhled obrázku a můžete potvrdit jeho uložení.

### Učení se

Pokud si chcete obrázky pouze procházet, využijete druhou možnost. Můžete si vybrat organismus, který vás zajímá, a zobrazit si všechny dostupné fotky s ním. Pro jednodušší ovládání lze používat i klávesy WASD.

### Testování

Zde můžete zjistit, jak dobře dokážete organismy poznat. Aplikace generuje náhodné fotky organismů, vy zadáte název do textového pole a uvidíte, jestli jste poznali dobře, nebo ne.

## Uživatelský účet

Když webovou aplikaci *Poznávačky* otevřete poprvé, budete se muset zaregistrovat. Poté už se se svým uživatelským jménem a heslem můžete přihlašovat, kdykoliv se vám zachce. 

Pokud si budete chtít změnit uživatelské jméno, heslo nebo e-mail, je to možné pod záložkou *Nástavení účtu*. Tam také uvidíte svůj status, počet vámi přidaných obrázků, uhodnutých obrázků a karmu, kterou můžete obdržet za kroky vedoucí ke zlepšení služby.

## Vlastní poznávačky
Pokud chcete vytvořit svůj vlastní seznam přírodnin, které se chcete naučit prostřednictvím této aplikace, podívejte se prosím do GitHub wiki projektu [zde](https://github.com/ShadyMedic/Poznavacky/wiki/Vyu%C5%BE%C3%ADv%C3%A1n%C3%AD-slu%C5%BEby). Děkujeme za zájem!

## Vaše návrhy

Máte návrh na zlepšení? Může jít o nahlášení chyby, nápad na novou funkci nebo se jen chcete na něco zeptat. Stačí přejít pod záložku *Issues* ([zde](https://github.com/ShadyMedic/Poznavacky/issues/new/choose)) nebo na webových stránkách kliknout na *Potřebujete pomoct?*.

## Přispívání do projektu
Hledáme další vývojáře, kteří by nám s tímto projektem pomohli. V současné době vše funguje jak má, ale stále přidávám nové věci a jak projekt roste, je stále těžší a těžší jej spravovat. Aplikace je v současné době pouze v našem rodném jazyce (češtině), takže hledáme i dobrovolníky, kteří by byli ochotni ji přeložit do jazyků, které znají. Dejte mi vědět na [*honza.stech@gmail.com*](mailto:honza.stech@gmail.com), pokud mi chcete pomoci s vývojem nebo překladem.