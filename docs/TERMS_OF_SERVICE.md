# Podmínky použití

## 1\. Všeobecná ustanovení

1.1 Vaše užívání těchto webových stránek a všech jejích součástí (dále
jen "*Služba*") se řídí podmínkami právní dohody (dále jen "*Podmínky*")
mezi vámi a fyzickou osobou provozovatele (dále jen "*Správce*"). Osobní
informace o správci a kontaktní údaje mohou být nalezeny na online
úložišti projektu na *GitHub* na
[této stránce](https://github.com/ShadyMedic/Poznavacky/wiki/Kontaktn%C3%AD-%C3%BAdaje).

1.2 Podmínky představují právně závaznou smlouvu mezi vámi a Správcem.

1.3 Tyto podmínky se vztahují na **všechny** uživatele Služby, včetně
všech vývojářů, přispěvatelů a kohokoliv, kdo se do Služby zaregistroval,
pokusil zaregistrovat či přihlásit nebo vyzkoušel demo verzi Služby.

## 2\. Souhlas s podmínkami použití

2.1 Abyste mohli tuto službu využívat, musíte nejprve souhlasit s
Podmínkami. Pokud s Podmínkami nesouhlasíte, nesmíte tuto službu
využívat.

2.2 Svůj souhlas s Podmínkami vyjadřujete **registrací svého
uživatelského účtu, nebo přihlášením se na jakýkoliv uživatelský účet**
na stránkách *poznavacky.com*. Tím berete na vědomí obsah Podmínek a
zavazujete se je dodržovat.

2.3 Souhlas s Podmínkami nemůžete uzavřít a Službu tak nemůžete
používat, pokud (a) jste mladší 15 let a nemáte svolení svého zákonného
zástupce, který by tak převzal zodpovědnost za dodržování těchto
podmínek za vás; nebo (b) Jste osobou, pro kterou platí zamezení
přístupu do Služby; nebo (c) Nacházíte se na území, na němž bylo
využívání Služby zakázáno zákonem.

## 3\. Změny podmínek

3.1 Správce si vyhrazuje právo tyto podmínky příležitostně měnit,
například z důvodu přidání nové funkce, nebo změnou státního zákona.
Tyto změny mohou být ve výjimečných případech i neodůvodněné, ale v
takovém případě budou na změnu všichni uživatelé **upozorněni** podle
bodu 3.4.

3.2 Změny podmínek, které mohou ovlivňovat uživatele jinak, než tomu
bylo doposud, budou **vždy uživatelům oznámeny** podle bodu 3.4, avšak
menší změny, nebo změny, které se netýkají uživatelů přímo **nemusí být
oznámeny**. Vždy však budou vypsány v tomto veřejně dostupném dokumentu.

3.3 Pokud s upravenými podmínkami nebudete souhlasit, musíte přestat
službu využívat před datem, ve kterém vejdou podmínky v platnost (viz
sekce "Odstoupení od Podmínek"). Pokud jste Službu nedopatřením
používali i po vstoupení upravených podmínek v platnost a nesouhlasíte s
nimi, jste povinni kontaktovat Správce, který se situaci pokusí vyřešit
a zbavit vás tak povinnosti upravené podmínky dodržovat (obvykle
odstraněním vašich dat ze systému).

3.4 Upozornění uživatelů na změny podmínek prostřednictvím e-mailu lze
pochopitelně uskutečnit pouze v případě, že uživatel dal k dispozici
svou e-mailovou adresu. V opačném případě se o změně uživatel dozví až
po přihlášení ke svému uživatelskému účtu.

## 4\. Odstoupení od Podmínek

4.1 Podmínky se na vás vztahují, dokud od nich jedna ze stran neodstoupí
jednou nebo více z níže uvedených variant.

4.2 Od Podmínek můžete kdykoliv odstoupit **písemným oznámením
Správci**. Odstoupení od podmínek touto cestou má za následek ztrátu
vašeho přístupu do Služby.

4.3 Správce může ukončit platnost těchto podmínek mezi sebou a vámi,
pokud (a) jste porušili jakýkoliv bod Podmínek; nebo (b) jste jednali
způsobem nasvědčujícím, že tyto podmínky nebudete nebo nemůžete
dodržovat; nebo (c) tak bude povinen učinit ze zákona (například pokud
bude poskytování služby ve vaší oblasti zakázáno).

4.4 I po ukončení vztahu mezi uživatelem a správcem zůstávají zachovány
některé body podmínek na dobu neurčitou. Pro seznam těchto bodů si
přečtěte sekci "7. Trvalá ustanovení".

## 5\. Obsah

5.1 Jako uživatelé služby máte možnost přidávat do Služby obrázkový
obsah. Dále také můžete přidávat různá hlášení vztahující se k nahraným
obrázkům. Správci tříd mohou navíc ještě vytvářet seznamy přírodnin, ke
kterým je možné obrázky nahrávat, uspořádávat je do poznávaček a částí a
udělovat k nim přístup jednotlivým uživatelům, nebo všem uživatelům
Služby. Správce **nezaručuje důvěryhodnost jakéhokoliv obsahu**.

5.2 Berete na vědomí, že **jste plně zodpovědní za jakýkoliv vámi
nahraný obsah**. Správce nenese žádnou zodpovědnost za nesprávnost,
nevhodnost či nerelevantnost obsahu.

5.3 Nahráním obrázkového obsahu zaručujete, že máte (a po celou dobu
existence Služby budete mít) **veškeré licence, práva, souhlasy a
povolení**, která jsou nezbytná k tomu, aby mohl Správce vámi nahraný
obsah použít pro účel poskytování Služby. Zároveň zaručujete, že na
obsah se nevztahují **žádná práva třetích stran**.

5.4 Pokud se ve Službě objeví obsah, ke kterému máte autorská práva
a/nebo licenci a zároveň jste nesouhlasili s jeho použitím ve Službě,
máte **právo na požadování odstranění obsahu** ze Služby. V takovém
případě kontaktujte Správce a uveďte detaily, které pomohou najít a
odstranit daný obsah. Mějte na vědomí, že v případě podezření můžete být
požádáni o dokázání svých autorských práv nebo vlastnictví licence.

5.5 Zavazujete se, že budete přidávat pouze **vhodný, relevantní a
neopakující se obsah**, který bude vyhovovat Podmínkám a nebude žádným
způsobem narušovat či ohrožovat chod Služby.

5.6 Správce nezaručuje trvanlivost jakéhokoli obsahu. **V případě
podezření, že jakýkoli obsah porušuje Podmínky, může být okamžitě a bez
varování odstraněn.** Toto se týká jak jednotlivých obrázků a hlášení,
tak i celých poznávaček, přírodniny nebo dokonce tříd.

5.7 **Správci jednotlivých tříd mají pravomoc libovolně upravovat či
odstraňovat obrázky přidané ostatními uživateli do jimi spravovaných
tříd**, stejně tak i přírodniny, které sami přidají a poznávačky, do
kterých je uspořádávají. Správci třídy toto mohou udělat kdykoli a
**nemají povinnost svá rozhodnutí jakýmkoli způsobem odůvodňovat**.
Přidáváním jakéhokoli obsahu do třídy, jejíž nejste správcem, berete
toto riziko na vědomí a vzdáváte se práva na odvolání proti rozhodnutí
správce dané třídy.

## 6\. Trvalá ustanovení

6.1 I po odstoupení od těchto podmínek se na vás **stále vztahují tyto
povinnosti a závazky**.

6.2 Jste zodpovědní za vámi nahraný obsah a zaručujete, že k němu
vlastníte **všechna autorská práva, licence, souhlasy a povolení**.

6.3 Data, která byla vytvořena během vaší činnosti ve Službě **zůstávají
uchovávána** a v případě zjištění protiprávního jednání mohou být proti
vám použita. Stejně tak mohou být kdykoli vymazána nebo pozměněna.

##### *Platnost k 20. dubnu 2021*
